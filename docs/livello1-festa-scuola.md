# Livello 1 — Festa della scuola: obiettivi (bozza di design)

Stato: **in definizione**. Qui si raccoglie quanto deciso; le voci *Da decidere*
restano aperte.

## Struttura del livello

Il livello è una serata divisa in fasi, sbloccate una dopo l'altra:

| # | Fase | Si sblocca | Cosa serve |
|---|------|-----------|------------|
| 0 | **Montaggio impianto** | subito | quello che il gioco chiede già oggi: corrente, PC → scheda → mixer → finale → sub/teste, 4 PAR in DMX, Test impianto superato |
| 1 | **Discorso del preside** | Test impianto superato | microfono su asta sul palco, XLR fino al mixer, canale aperto e udibile |
| 2 | **DJ set** | discorso finito | consolle DJ (mixer DJ + 2 piatti) alimentata; uscita del mixer DJ → DI → XLR → mixer di sala |
| 3 | **Cantante con chitarra** | DJ set finito | microfono voce XLR → mixer; chitarra → DI → XLR → mixer |

Ogni fase si chiude con un proprio test: se passa parte un'**animazione di 10 secondi**
che mostra cosa succede (il preside parla e il pubblico applaude, la gente balla
col DJ, accendini e telefoni per il cantante).

## Scheda obiettivi

- Si apre a inizio livello e si può riaprire dall'header.
- Una scheda per fase: **faccia illustrata del personaggio**, nome, due righe di
  descrizione, stato (bloccato / in corso / fatto), birre guadagnate.
- I personaggi sono caricature di persone famose (es. il preside = Donald Trump).
  Illustrazioni vettoriali disegnate in stile caricatura, non foto; per sicurezza,
  se il gioco verrà pubblicato, nome parodia (es. "Preside Tramp").

## Birre (bonus)

Sostituiscono le stelle. Proposta: per ogni fase
- 🍺 fase completata senza magnetotermici né salvavita scattati;
- 🍺 nessun colpo nelle casse (accensione nell'ordine giusto).

Le birre sono anche la risorsa per recuperare la **stanchezza** (vedi sotto):
berne una la toglie dal punteggio finale, quindi c'è una scelta da fare.

## Guasti e reputazione (malus)

- Ogni scatto di magnetotermico/salvavita e ogni colpo nelle casse stressa
  l'impianto. Dopo un certo numero (proposta: 3) **si rompe qualcosa** (es. il
  finale o un PAR).
- Il livello si può comunque concludere, ma con un malus di **reputazione**,
  che si porta ai livelli successivi.

## Stanchezza — da sviluppare

Il tempo passa come stanchezza del tecnico. Più è stanco, più rischia di fare
errori (proposta: cavi che a volte si attaccano alla presa sbagliata, tocchi
meno precisi). Si recupera bevendo una birra.

## Consolle luci

Serve una consolle usabile: fader per canale/PAR, anteprima del colore di ogni
luce, **memorie** salvabili. Proposta: ogni fase chiede anche la sua scena
(bianco pieno per il preside, colori/chase per il DJ, luce calda per il cantante).

## Da decidere

1. **Ingressi del mixer**: ha 4 XLR + 2 jack (già usati dalla scheda). Preside (1)
   + DJ L/R (2) + voce (1) + chitarra (1) = 5 XLR. Si ripatcha tra una fase e
   l'altra (realistico), si usa una DI mono per il DJ, o si dà un mixer più grande?
2. **Personaggi** di DJ e cantante.
3. **Tra una fase e l'altra**: il giocatore ha tempo per montare, o il pubblico aspetta
   (e la stanchezza sale)?
4. **Cosa si rompe** e quanto costa in reputazione; come si ripara.
5. **Animazione in caso di errore** (es. larsen, silenzio, luci spente) o solo
   quella di successo?
6. Il monitor di palco (mandata AUX) per il cantante è obbligatorio o fa guadagnare una birra?
